---
layout: job
title:  "iOS developer bij Blendle"
date:   2015-04-23 17:00:00
categories: job posting
image: /assets/article_images/2014-08-29-welcome-to-jekyll/desktop.jpg
sponsor-logo: /assets/article_images/2015-04-23-ios-developer-blendle/blendle.png
---

# iOS developer bij Blendle

Twee jaar geleden begonnen we met Blendle om twee grote problemen op te lossen. Ten eerste dat het haast onmogelijk was - en in alle andere landen nog steeds is - om de allervetste artikelen van de beste journalisten te kunnen lezen. En ten tweede dat het kranten en tijdschriften wereldwijd nauwelijks lukt nieuwe lezers te vinden, waardoor hun lezers ouder en ouder worden.

Onze website is sinds de lancering op 28 april 2014 heel succesvol. Al meer dan 220.000 Nederlanders meldden zich aan, en mede daardoor besloten The New York Times en de Duitse gigant Axel Springer 3 miljoen euro in ons te investeren.

Dat gaf ons de kans om ook apps te gaan maken. Begin februari lanceerden we onze eerste iPhone-app, Blendle Trending, die direct awards won voor Beste Nieuwsapp en Beste Nieuwkomer. Om deze app nog beter te maken zijn wij op zoek naar een fulltime iOS-developer

## Wat kun je van ons verwachten?

- Een vriendelijke, maandelijkse donatie op een bankrekening naar keuze.
- Een geweldig team met leuke én slimme programmeurs plus leuke en de beste designers van Nederland, die met z’n allen proberen een klein bedrijfje heel groot te maken.
- Veel weekendjes weg met de hele club (niet verplicht natuurlijk).
Werken waar en wanneer je wilt (want je weet zelf wel hoe je het beste uit jezelf kunt halen, daar heb je geen baas of prikklok voor nodig).
- Dat we ervoor zorgen dat heel veel mensen in heel veel landen de door jou gemaakte apps gaan gebruiken.

## Wat verwachten we van jou?

- Je kunt omgaan met de vrijheid die we je geven.
- Minimaal één app in de store of in ieder geval in productie.
- Je wordt enorm blij van het uitwerken van custom interface elementen en het maken van vette animaties.
- Je kent alle ins & outs van UIKit; je weet wanneer je iets van scratch moet schrijven, of wanneer het beter is om een UIKit component uit te breiden.
- Je hebt ervaring met het communiceren met een API.
- Je hebt ervaring met het opzetten van een schaalbare codestructuur met bijvoorbeeld MVVM.
- Je vindt performance enorm belangrijk. Je streeft altijd naar 60 FPS en zo min mogelijk memory usage. Je weet hoe je profiling tools gebruikt om dit doel te bereiken en verifiëren.
- Je gaat verder dan het plaatsen van NSLogjes om een bug te fixen.
- Je hebt ervaring in app purchases en push notificaties.

[Solliciteer nu!](https://blendle.homerun.hr/ios-developer/apply) en vergeet niet CocoaHeads te noemen.
