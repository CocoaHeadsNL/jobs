---
layout: job
title:  iOS Developer
company: Schiphol Group
date:   2017-01-04 20:08:00
categories: job posting
image: /assets/article_images/2014-08-29-welcome-to-jekyll/desktop.jpg
sponsor-logo: /assets/article_images/2017-01-04-iOS-Developer-Schiphol/schiphol.png
---

# Freelance iOS Developer, Schiphol Group (32 uur)
Wil jij bijdragen aan de beste digitale ervaring voor de wereldreiziger van nu? Ben jij gespecialiseerd in het ontwikkelen, implementeren en onderhouden van iOS apps? IT/Digital Solutions Center is per 1 maart op zoek naar een freelance iOS Developer.

## De afdeling

Schiphol Group heeft samen met haar partners de luchthaven Schiphol ontwikkeld tot Europe’s Preferred Airport; de luchthaven die reizigers verkiezen boven andere luchthavens voor overstap of vertrek. Schiphol wil die toppositie in Europa behouden en verder versterken door soepele processen en goede faciliteiten te bieden, en reizigers zoveel mogelijk te verzekeren van een prettige reis.

De manier waarop we reizen en wat reizigers verwachten van een luchthaven verandert in een rap tempo. We boeken online, krijgen persoonlijk digitaal reis- en koopadvies op onze smartphone en willen steeds meer in control zijn over ons eigen reisproces. Schiphol zal zich de komende jaren richten op deze nieuwe manier van reizen om de beste Digital Airport van de wereld te worden.

De afdeling Digital Solutions Centre draagt bij aan deze ambitie door het leveren van innovatieve digitale producten en open data voor efficiënt en smart gebruik van alle luchthaven assets en een seamless Passenger Journey. De afdeling ondersteunt en vernieuwt digitale kanalen, rapportages en dashboards.

De Schiphol app heeft als doel de passagiers persoonlijk relevante informatie te bieden op het juiste moment binnen de juiste context. Om dit te bereiken moeten we experimenteren, gebruik maken van cutting edge technologie en is er veel ruimte voor verbeteren van bestaande onderdelen van de app. Het app team bestaat uit een groep experts met alle disciplines die nodig zijn om een goede app te maken. Zo kun je snel schakelen met designers, tester en product owner.

## De functie
Als iOS Developer ben je verantwoordelijk voor de ontwikkeling, implementatie en het onderhoud van iOS apps voor Schiphol Group. Samen met de business en het projectteam zet je de functionele eisen op die zich vertalen in ons commercieel aanbod en die volledig aansluiten bij de behoeftes van onze klanten. Je bent op de hoogte van de laatste ontwikkelingen in de mobiele (iOS) wereld en bent in staat dit te vertalen naar concrete oplossingen. Je werkt nauw samen met Design en Project Management om de meest innovatieve producten binnen de toegekende tijd en budget te leveren.  Onze apps hebben een sterke focus op kwaliteit en veiligheid. Deze focus wordt weerspiegeld in ons ontwikkelingsproces. Dit alles doe je als lid van het Development Team binnen de Scrum aanpak.

Je maakt als iOS Developer onderdeel uit van een team waarbij samenwerking en afstemming met de collega’s belangrijk is, maar waar je ook in staat bent om zelfstandig beslissingen te nemen.

## Het profiel
Voor een succesvolle invulling van deze functie heb je minimaal HBO werk- en denkniveau (bij voorkeur Bachelor of Master Degree in Software of Electrical Engineering/Computer Science) en minimaal 3 jaar ervaring met iOS software development.

Je hebt bij voorkeur kennis van: Swift 3, Protocol Driven Development; Test Driven Development (Unit tests and UI tests); Web debugging tooling (bijv. Charles) en Xcode profiling tools.

Daarnaast zoeken we een iOS Developer die:
- Feeling heeft met en noodzaak inziet van operationele processen
- Buiten standaard oplossingen denkt
- Verantwoordelijkheid neemt, initiatief toont en zelfstandig opereert
- Kritisch naar eigen en andermans werk kijkt
- Flexibel omgaat met werkdruk
- Op locatie werkzaam wil zijn

Lijkt het je leuk om meer te weten, dan kun je contact openemen met [Nicoline van Leeuwen](mailto:Nicoline.van.Leeuwen@schiphol.nl).

We waarderen het als je Schiphol laat weten dat je de vacature via CocoaHeads hebt gevonden.
